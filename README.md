A Labirintus társasjáték számítógépes megvalósítása. Az ELTE IK PTI BSc képzésén, a Projekt eszközök tárgy során készült 2017. tavaszán. 

# Játékmenet 

A játékmenet az eredeti játékot követi: 
*Told el az útvesztő falát, hogy megleld az út vonalát!
Észvesztően izgalmas: kincsek, kísértetek és sárkányok keresése közben odébb tolhatjuk a labirintus járatait.
Csak azok a fránya versenytársak ne lennének! Ők ugyanis folyvást keresztülhúzzák az ember számításait… Lenyűgöző labirintusjáték: annyira egyszerű, mégis mindig más és meglepő.*
 
 ## A játék célja
 
A játékosok egy elátkozott labirintus felfedezésére indulnak. Mindegyikük arra törekszik, hogy a labirintus járatainak ötletes eltolásával eljusson a reá váró misztikus tárgyakhoz. Aki elsőként lebbenti fel a titok fátylát mindahányról, az a nyertes.

## Előkészületek

Randomgenerátor feltölti a táblát es a titokkártyákat.

## Játékszabály

Az első játékos felemeli és megnézi legfelső titokkártyáját. Az e kártyán lévő szám ábrázolja az első célt, ahová el kell jutnia.
Ahhoz, hogy a célt elérje, a játékosnak először a labirintust kell átalakítania a kimaradt járatkártya becsúsztatásával, és lépnie mindig csak ez után szabad a figurájával.

### A labirintus átalakítása

A játékos a kimaradt járatkártyát valamelyik oldalról becsúsztathatja a játéktábla területére, aminek következtében az átellenes oldalon kiesik egy másik járatkártya. Ezt mindaddig ugyanitt, a táblan kivül kell hagyni, amíg a sor a következő játékosra nem kerül (lásd a kivételt).
A kimaradt járatkártya azután betolható a második, negyedik vagy hatodik sorba, esetleg oszlopba.
Kivétel: a járatkártyát nem szabad ismét ugyanazon a helyen visszatolni, ahol az imént kilökődött. Nem szabad tehát az előző játékos lépését rögtön „visszacsinálni".
Az első teendő minden esetben a labirintus egy szakaszának eltolása, még akkor is, ha célunkhoz a járatok megváltoztatása nélkül is eljutnánk.

### Haladás figurával

A labirintusjáratok eltolását követi a játékos lépése a figurával. A labirintus minden olyan pontjáig el lehet jutni, amelyet a kiindulóponttal folyamatos járatvonal köt össze. Az ilyen járatokban tehát olyan messzire mehetünk el, amilyen messzire csak akarunk, vagyis nem számít, hogy hány kártyakockán lépkedünk végig.
Nem kötelező lépni. Figuránkat akár ott is hagyhatjuk, ahol éppen van.
Egy mezőn több figura is állhat: a figurák nem ütik ki egymást. Ha valaki nem tud rögtön céljáig eljutni, akkor figurájával addig a pontig célszerű elmennie, ahol feltehetőleg jó helyzetben várhatja következő lépést.
Ha valaki elérte az első titokkártya által megjelölt célt, akkor ismét megnézi a következő kártyájat, és most ehhez a célhoz igyekszik eljutni, majd, ha sikerült, jöhet a következő, stb.

## A játék vége

Ha egy játékos már minden kincsét megtalálta, akkor nyert.
